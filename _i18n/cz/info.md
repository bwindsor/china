## O co jde?
Čínský klub orientačního běhu – Deer-O – z [Nanjingu](https://www.google.co.uk/maps/place/Nanjing) (severo-západně od Šanghaje) pořádá mezinárodní soustředění mládeže v orientačním běhu. Soustředění je zčásti dotováno čínským ministerstvem sportu. V roce v 2017 se zúčastnili orientační běžci z ČR, Velké Británie, Norska a Švédska. V roce 2018 bude přizváno více zemí.  Cílem soustředění je podívat se, jak se běhá orienťák v Číně, seznámit se s novými kamarády ze zahraničí a poznat něco málo z čínské historie a kultury.


## Pro koho je soustředění určeno?
Soustředění je určeno pro děti ve věku 12 – 18 let, ale mladší děti (14 a méně) se mohou zúčastnit pouze v přítomnosti staršího sourozence. Z každé země se může zúčastnit nejvíce 12 orientačních běžců. 


## Místo konání
Nanjing, Čína

## Cena
Jídlo, ubytování, doprava a kulturní program během organizovaného soustředění (24. – 31.10.) jsou hrazeny. Ostatní výdaje (letenka, vízum, pojištění, očkování – pokud uznáte za vhodné, a výdaje mimo dobu soustředění), si každý účastník bude hradit sám. 

Orientační přehled výdajů:  

| Výdaj| Cena Kč (pouze orientační) |
| :--- | ---: |
| Zpáteční letenka |  ≈ 12 000  - 13 000  |
| Vízum | €60 = nutno hradit v eurrech|
| Pojištění | ≈ 1 500 (doporučuji nešetřit) |
| Ostatní výdaje mimo dobu soustředění (záleží na programu)|≈ 3 000|
| Travel vaccinations ([advice](https://www.fitfortravel.nhs.uk/destinations/asia-east/china)) | £50-100 |
|*Celkem*  | *21 000* |

## Co očekávat
Úroveň orienťáku v Číně nedosahuje evropských standardů. Orienťáci z Deer-O jsou ve valné většině mladší – zhruba kolem 10 až 12 let. Tréninky jsou převážně v parcích s omezenou obtížností při výběru postupu. Nedílnou součástí tréninků je sdílení svých zkušeností s mapou s čínskými dětmi. Na druhou stranu, místní terén může být i orienťácky zajímavý. V roce 2017 jsem si vyzkoušeli  bambusový les a pomerančový háj. 

Hlavním cílem ale není zlepšit se v orienťáku. Hlavním cílem výletu je zakusit, jak funguje orienťák v Číně, potkat nové kamarády a podívat se na vlastní oči jaká Čína vlastně je. Kulturní složka tu hraje velkou roli, a proto bych výlet doporučovala zejména těm, kteří mají chuť dozvědět se víc o jiných kulturách a na oplátku se podělit o zkušenosti z té své.
